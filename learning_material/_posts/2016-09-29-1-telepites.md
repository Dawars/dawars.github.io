---
title: 1. Telepítés
date: 2016-09-29T12:00:56+00:00
author: dawars
layout: default
categories: [Android Game Programming]
---
<div class="video-container">
</div>

Ezt a részt a szakkörön lehetőség szerint kihagyjuk, de otthon mindenképpen szükséges.

A telepítéshez kb 15 Gb helyre lesz szükség.
  
Az instrukciókat Windows 10-re írtam, de mindenki olyan platformot használ, amit akar.

## Java

A JavaVM (Virtuális gép) fogja futtatni az ezen a nyelven megírt programjainkat. Mi Java-ban fogunk programozni, mert az az Android hivatalos nyelve.

A Java Development Kit (JDK) pedig a fejlesztéshez szükséges eszközöket tartalmazza.

<!--more-->

Töltsük le a legfrissebb változatot a megfelelő Operációs rendszerre és platformra. Jelenleg a legfrissebb: <a href="http://www.oracle.com/technetwork/java/javase/downloads/jdk8-downloads-2133151.html" target="_blank" rel="noopener">http://www.oracle.com/technetwork/java/javase/downloads/jdk8-downloads-2133151.html</a>

[<img class="aligncenter" src="//dawars.me/wp-content/uploads/2016/09/jdk_download.png" width="544" height="295" />](https://dawars.me/wp-content/uploads/2016/09/jdk_download.png)

Manapság a a leggyakoribb architechtúra a 64 bites (egyéb elnevezések: amd64, x64).

Windowson ezt a Számítógép->Tulajdonságoknál nézhetjük meg:

[<img class="aligncenter" src="//dawars.me/wp-content/uploads/2016/09/win_arch.png" width="1022" height="593" />](https://dawars.me/wp-content/uploads/2016/09/win_arch.png)

Most telepítsük a Javat és jegyezzük meg a telepítési utat. (C:\Program Files\Java\jdk1.8.0_*)

Ahhoz, hogy a rendszer tudja, hogy hova telepítettük a Javat, még be kell állítanunk a _Path_ környezeti változót (Environment Variable).

> Környezeti változók:
> 
> Az egyik legismertebb környezeti változó a `PATH` változó. Megmutatja, hogy melyik mappákban vannak futtatható file-ok, amiket az elérési út nélkül egyszerűen a nevükkel indíthatunk a parancssorból.

Először állítsuk be a _JAVA_HOME_ változót a Java telepítési helyére (pl: C:\Program Files\Java\jdk1.8.0_*\bin) Erre majd _%JAVA_HOME%_ -ként hivatkozhatunk.

[<img class="aligncenter" src="//dawars.me/wp-content/uploads/2016/09/java_home.png" width="1100" height="711" />](https://dawars.me/wp-content/uploads/2016/09/java_home.png)

Most a _Path_-hoz fogjuk hozzáadni a futtatható file-ok helyét. Ez a Java telepítési helyén a bin mappa, ha megnézzük, akkor legtöbbet a _java.exe_ és a _javac.exe_ -ket fogjuk használni.

[<img class="aligncenter" src="//dawars.me/wp-content/uploads/2016/09/java_bin_folder.png" width="768" height="616" />](https://dawars.me/wp-content/uploads/2016/09/java_bin_folder.png)

[<img class="aligncenter" src="//dawars.me/wp-content/uploads/2016/09/java_path.png" width="1145" height="585" />](https://dawars.me/wp-content/uploads/2016/09/java_path.png)

Ezzel a résszel kész vagyunk, tesztelésként indítsuk újra a gépet és nyissuk meg a Command Prompt-ot. Írjuk be, hogy &#8220;java -version&#8221;, ha az alábbit kapjuk, akkor gratulálok, sikerült a telepítésünk.

> A Command Prompt a leggyorsabban úgy érhető el, ha megnyomjuk a Windows+R
> 
> billentyűkombinációt és beírjuk, hogy cmd.

&nbsp;

[<img class="aligncenter" src="//dawars.me/wp-content/uploads/2016/09/java_test.png" width="979" height="512" />](https://dawars.me/wp-content/uploads/2016/09/java_test.png)

> Emlékeztető:
> 
> Amikor beírtuk, hogy _java_, akkor a Command Prompt igazából a PATH környezeti változóban megadott útvonalak között kereste a java.exe-t. Próbáljuk ki, a teljes elérési úttal futtatva: &#8216;_&#8220;C:\Program Files\Java\jdk1.8.0_74\bin\java.exe&#8221; -version_&#8216;

A következő oldalon az Android Studio-t fogjuk telepíteni.

<!--nextpage-->

## Android Studio

Az Android Studio tartalmazza az Androidos alkalmazások futtatásához szükséges könyvtárakat (library) és a fejlesztői környezetet (IDE), ami nagyban megkönnyíti a fejlesztést.

Töltsük le a telepítőt a következő linken: <a href="https://developer.android.com/studio/index.html" target="_blank" rel="noopener">https://developer.android.com/studio/index.html</a>

Két dologra kell figyelni telepításnél, különben lehet csak a Next-eket nyomni:

Vegyük ki a pipát az _Android Virtual Device_ mellől, ha van telefonunk, mert a mi esetünkben ez csak a helyet foglalja és nem használjuk. (Később is létre tudunk hozni android emulátort)

[<img class="aligncenter" src="//dawars.me/wp-content/uploads/2016/09/android_studio_installer.png" width="499" height="388" />](https://dawars.me/wp-content/uploads/2016/09/android_studio_installer.png)

Majd válasszunk egy könnyebben elérhető helyet az Android SDK-nak (Software development Kit), én a _C:\Android\sdk_ -t szeretem (vagy D:\_Android\sdk_-t, ha van):

[<img class="aligncenter" src="//dawars.me/wp-content/uploads/2016/09/android_studio_location.png" width="499" height="388" />](https://dawars.me/wp-content/uploads/2016/09/android_studio_location.png)

Ez el fog tartani egy darabig, de már nincs sok tennivalónk.

Az előző részben ismertett módon adjuk hozzá a &#8220;C:\Android\sdk\platform-tools&#8221; elérési utat is a Path környezeti változóhoz, mert a jövőben nagyban megkönnyítheti a dolgunkat.

<!--nextpage-->

## Git

Ez a program lehetővé teszi, hogy kódunkat időnként elmentsük, illetve egy távoli repo-ba feltölthetjük, ahol másokkal együtt dolgozhatunk.

<a href="https://git-scm.com/downloads" target="_blank" rel="noopener">https://git-scm.com/downloads</a>

Válasszuk ki a nekünk megfelelő verziót és telepítsük az alap beállításokkal.

Ezt ismét tesztelhetjük, ha a parancssorba beírjuk, hogy _git &#8211;version_, ha kiírja a verziót, sikerült!

&nbsp;

A következő szakkörön megírjuk és elindítjuk az első Java programunkat&#8230;